El Corte Inglés absorbeix Hipercor, que fins ara era filial seva, i s'hi fusionarà. És el que ha aprovat la junta general d'accionistes d'El Corte Inglés.

Amb aquesta fusió, el líder dels grans magatzems pretén reorganitzar la seva activitat comercial i, sobretot, estalviar-se despeses. Hipercor no ha aconseguit remuntar les vendes tot i la recuperació del consum.

El Corte Inglés assegura que la fusió no comportarà tancaments ni reducció de plantilla, tot i que ja n'ha fet aquests anys.

Ara, el grup busca recuperar el nivell de vendes i beneficis d'abans de la crisi i potenciar el negoci per internet.

Al 2016, el benefici del grup va arribar als 15.500 milions d'euros, un 2% més que l'any anterior.