Malgrat les recomanacions d'experts que suggereixen la necessitat de desconnectar durant el període vacacional, la realitat és que amb menys de 40 anys l'ús de la tecnologia i la xarxa s'incrementen en els temps d'oci de manera notable, i no baixa en pràcticament cap grup d'edat. 

Samsung nova versió de càmera Gear 360
Gear 360 (2017) és l'última revisió de la càmera de 360 graus amb resolució 4K desenvolupada per Samsung. Permet gravar vídeo en ultra alta definició i retransmetre en directe tant a través del mòbil com del PC .

Està equipada amb sensors d'imatge de 8.4 megapíxels i lents F2.2 en l'ull de peix dual, cosa que fa possible generar imatges en alta resolució. Ofereix la possibilitat de compartir experiències i retransmetre els continguts en directe, o pujar-los directament a plataformes com Facebook, Youtube o Samsung VR.

És compatible amb diversos accessoris i trípodes de tercers, així com amb els 'smartphones' Galaxy S8 i S8+, Galaxy S7 i S7 edge, Galaxy S6, S6 edge i S6 edge+, Galaxy A5 i A7 (2017). També és compatible amb dispositius iOS, incloent-hi iPhone 7, iPhone 7 Plus, iPhone 6s, iPhone 6s Plus i iPhone ES, així com ordinadors Windows i Mac.

El preu és de 249 euros.

Energy Extra Battery 2500 
Passar moltes hores fora de casa pot deixar l''smartphone' sense energia. Les bateries externes són un dels productes amb més demanda.  La firma Energy Sistem, que comercialitza aquest tipus de dispositius amb diferents capacitats, compta amb un model lleuger, l'Extra Battery de 2500 mAh que permet una recàrrega de mòbil. Un avantatge és que inclou un cable microUSB (fix) i és compatible amb la majoria d'aparells. Té una sortida USB addicional per connectar dispositius que utilitzin un altre tipus de cable, inclosos iPhone i iPod.

En colors blau, menta, fúcsia o negre. Preu 9,95 euros.

Impressora HP Sprocket
La impressora de fotos HP Sprocket, mida butxaca, no necessita cables ni connexió a internet. Per imprimir fotos des de l''smartphone' o tauleta només s'ha de tenir activada la connectivitat Bluetooth.

La firma ha desenvolupat una 'app' gratuïta disponible per a iOS i Android que multiplica les possibilitats d'obtenir còpies impreses de les fotos favorites.

A més d'en vermell, l'últim color disponible, es comercialitza en en blanc amb detalls en or rosa i en negre amb detalls platejats. El 'pack' de venda inclou la impressora i una caixa de 10 unitats de HP Zink Photo Paper per uns 150 euros.

Disc SSD d'emmagatzematge portàtil de Western Digital
Western Digital ha presentat una unitat portàtil SSD model My Passport caracteritzada per una alta velocitat de treball, i un disseny compacte (hi cap a la palma de la mà) guardonat. Amb velocitats de fins a 515 MB/s, l'SSD My Passport és la unitat My Passport més ràpida que ofereix la marca. Desenvolupat per a PC i compatible amb Mac, aporta encriptació de hardware AES de 256 bits i protecció per contrasenya, a més d'haver superat el test de caiguda de 2 metres, amb l'objectiu d'ajudar a mantenir fora de perill dades importants.

Per la seva capacitat permet gestionar grans biblioteques de fotos i de vídeo, fer còpies de seguretat d'arxius i documents, executar màquines virtuals des de la unitat o ampliar l'emmagatzematge de l'SSD que ja disposa l'ordinador. La nova unitat està disponible en capacitats de 1TB, 512GB i 256GB, i inclou el software de recuperació que permet fer còpies de seguretat dels continguts, automàticament.

El dispositiu té una garantia limitada de tres anys i un preu a partir dels 130 euros.

Localitzador TrackR pixel
TrackR, una companyia especialitzada en el rastreig i geolocalització d'objectes, ha presentat TrackR pixel, un dispositiu de rastreig per Bluetooth. Es caracteritza per incloure un rang d'acció superior i un timbre més sonor que el seu antecessor, el TrackR Bravo, i afegeix una llum led que millora la recerca d'objectes en la foscor. Està disponible en nou colors, compta amb un ampli rang d'acció, i un any de durada de la bateria.

Inclou suport de la xarxa de localització col·laborativa TrackR Crowd.

Disposa d'una anella i un adhesiu, per ser ajustat a qualsevol objecte que es perdi o extraviï de forma habitual (claus, cartera, motxilla o fins i tot mascotes). Quan el dispositiu s'aparella a través de l'aplicació de TrackR, els usuaris poden fer sonar els objectes extraviats i il·luminar el dispositiu perquè sigui més fàcil trobar-lo. Es pot rastrejar la localització de l'objecte en un mapa dintre de l'aplicació.

Si un objecte es perd fora del rang d'abast del Bluetooth, la xarxa de localització col·laborativa TrackR Crowd permet a l'usuari rebre actualitzacions anònimes de l'última localització coneguda sobre l'objecte perdut.