L'índex de preus de consum (IPC) va situar la seva variació anual en l'1,6% a l'agost, una dècima superior a la registrada al juliol, pel preu més alt dels carburants (gasoil i gasolina). Respecte al juliol, els preus han pujat el 0,2%, segons l'indicador avançat publicat aquest dimecres per l'Institut Nacional d'Estadística (INE).

La d'agost és la dotzena taxa positiva que encadena l'IPC. Però la inflació s'ha moderat comparada amb les pujades de començament de l'any, en què l'indicador es va disparar fins al 3%, la seva taxa més alta des d'octubre del 2012. L'IPC es va mantenir el mes passat en l'1,5% interanual, igual que el mes anterior.

Per la seva banda, la variació anual de l'indicador avançat de l'IPC harmonitzat (IPCH) se situa a l'agost en el 2,0%. Si aquesta dada es confirma, la taxa anual de l'IPCH augmentaria tres dècimes respecte al mes anterior.