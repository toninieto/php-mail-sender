El Govern crearà un nou concepte retributiu per al professorat que imparteix ensenyament concertat, un complement destinat específicament per a l'exercici de la tutoria, amb l'objectiu de potenciar l'acció tutorial dels docents als centres concertats.

D'aquesta manera s'aconsegueix equiparar tot el personal del Servei d'Educació de Catalunya que exerceix la tutoria, tant dels centres públics com dels concertats, que ara disposaran del mateix complement retributiu, assegura el Govern en un comunicat.

Aquest nou concepte s'aplicarà al professorat del segon cicle d'educació infantil, primària, secundària, batxillerat, cicles formatius d'FP i mestres tutors d'educació especial.

"L'import que destinarà el Departament d'Ensenyament serà el mateix que correspon als docents de centres públics, i que varia segons l'etapa educativa o la dedicació destinada, entre d'altres", informa el Govern. 

